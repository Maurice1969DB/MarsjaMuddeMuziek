---
title: Algemene Informatie
url: /workshops/algemeen
menu:
    main:
        parent: workshops
        weight: 10
---
### Algemene informatie themaworkshops voor liefhebbers, gevorderden en (pre-)professionals
Onderstaand vindt u de algemene informatie en voorwaarden voor de themaworkshops. De voorwaarden voor workshops voor scholen en bedrijven worden in de offerte verwerkt.

#### Door wie? 
De themaworkshops worden allemaal gegeven door sopraan Marsja Mudde, specialiste in de muziek van middeleeuwen en renaissance. Eventueel kan een tweede docent betrokken zijn. Daarover vindt u informatie in de omschrijving.
#### Voor wie? 
Bij de omschrijving van de workshop staat de doelgroep vermeld. Als u denkt niet bij de doelgroep te vallen, maar toch graag zou willen deelnemen, aarzel dan niet om contact op te nemen. Wellicht is er een mogelijkheid voor u om ook over dit onderwerp te leren bij Marsja Mudde Muziek.
#### Aantal deelnemers?
Vanaf 3 deelnemers kan de themaworkshop al doorgang vinden. Maximum aantal deelnemers voor de themaworkshops is telkens 16. Bij overinschrijving kan een tweede workshop met hetzelfde thema worden gepland.
#### Waar? 
De meeste themaworkshops vinden plaats in 's-Hertogenbosch of directe omgeving, op een locatie die past bij de muziek en het aantal deelnemers. Sommige workshops zijn op een andere locatie, hetgeen dan vermeld staat bij de informatie. De precieze locatie wordt tijdig bekendgemaakt.
#### Hoe laat? 
Om kwart voor 10 staan de koffie en thee klaar. Er wordt telkens gewerkt van 10 tot 13 en van 14 tot 17 uur, (op de laatste dag) eindigend met een kort informeel 'toonmoment', waarbij geïnteresseerden mogen komen luisteren.
#### Wat kost het? 
De kosten worden vermeld bij de informatie over de individuele themaworkshops. Dit bedrag is altijd inclusief BTW, koffie en thee, een soep of salade voor bij de lunch (verder neemt u zelf lunch mee), eenmalige telefonische voorbereidingscoaching en studiemateriaal. 
#### Stapelkorting
Als u meerdere workshops wilt meedoen, krijgt u "stapelkorting": bij twee workshops krijgt u 5 % korting op de totaalrekening, bij drie workshops 7,5 %, bij vier of meer workshops 10%.
 
#### Inschrijven:
Stuur een e-mail naar info apenstaartje marsjamudde.nl met daarin de volgende gegevens:
- naam, achternaam
- adres
- telefoonnummer
- stemtype (sopraan, mezzo, alt, contra-alt, countertenor, tenor, bariton, bas)
- zangles sinds .. jaar bij ..
- koorervaring sinds .. jaar bij ..
- als je het hebt een opname van jezelf
- De workshop(s) waaraan u wenst deel te nemen en de dag waarop die gegeven wordt of uw voorkeur voor een periode of dag waarin een nog niet geplande workshop zou kunnen vallen.
- Eventuele bijzonderheden (dieetwensen, fysieke beperkingen, vragen).
#### Bevestiging en factuur
U krijgt na inschrijving zo spoedig mogelijk een bevestigings-e-mail van de reservering, met in de bijlagen de factuur. De inschrijving is pas definitief nadat u het totaalbedrag heeft overgemaakt op het in de factuur vermelde rekeningnummer. Indien u nog niet betaald heeft en er meldt zich een overtallige deelnemer, dan kan uw reservering in gevaar komen. Betaal dus tijdig om zeker te zijn van een plek.
#### Annuleringsvoorwaarden
Bij annulering door Marsja Mudde Muziek krijgt u uw volledige inschrijfgeld terug. Bij uw annulering tot 3 weken voor aanvang van de cursus krijgt u 100 % van het bedrag terug. Bij uw annulering tot 1 week tevoren krijgt u 50 % terug. Daarna betaalt u bij annulering het volledige inschrijfgeld. Het eventueel reeds ontvangen cursusmateriaal mag u bij annulering behouden.
