---
title: Franciscus en zijn jubilerende Zonnelied
menu:
    main:
        parent: workshops
        weight: 30
date: 2025-09-20
---
### Franciscus en zijn jubilerende Zonnelied: 
Liederen over Sint Franciscus en zijn precies 800 jaar oude Zonnelied uit Italiaanse Middeleeuwse en Renaissance Muziek Handschriften

<img src="../images/Altissimu.png" style="width: 13rem; float: right; margin:1rem">

#### Doelgroep:
Zingende liefhebbers van ieder niveau
#### Datum:
Zaterdag 20 september 2025 van 10 tot 17 uur. Locatie in de buurt van 's-Hertogenbosch wordt nader bekend gemaakt.
#### Kosten: 
150 Euro per persoon, lesmaterialen, jubileumlunch, koffie en thee inbegrepenÂ 
#### Inschrijven:
Aanmelden via [Marsja](mailto:info@marsjamudde.nl) (Klik om mail te sturen)
#### Omschrijving:
In 2025 is het precies 800 jaar geleden dat Sint Franciscus zijn beroemde Zonnelied voltooide, het lied dat wijlen paus Franciscus inspireerde tot zijn oproep om zorgvuldig met de schepping en met elkaar om te gaan. Vocaal ensemble Anime Beatitudinis Cantando stelde een concertprogramma samen met muziek rondom het Zonnelied en de levensgeschiedenis van haar bedenker. Het repertoire bestaat uit onder andere gregoriaans (de officiegezangen voor de feestdag van Sint Franciscus op 4 oktober) en Italiaanse laude. Ook meerstemmige muziek van Landini en Ciconia staan op het programma genaamd [Sia Laudato, San Francesco!](/programmas/sialaudato) (klik voor meer informatie).

In deze workshop gaat u zelf zingend aan de slag met een selectie uit dit repertoire, zodat u van binnenuit kennis kunt maken met deze bijzondere heilige en zijn Zonnelied, maar ook met de werkwijze van het ensemble. De interpretatie wordt altijd gevoed door de oudst overgeleverde notatie van de muziek en door de jarenlange specialisatie in de uitvoeringspraktijk van middeleeuws repertoire.

U heeft als deelnemer aan deze workshop geen kennis nodig van dit repertoire, wel wordt van u verwacht dat u graag zingt en dat u bereid bent zich tevoren voor te bereiden. De muziek en liedteksten worden uiterlijk twee weken tevoren toegestuurd, aangepast aan uw niveau van ervaring met zingen en met dit repertoire. Ieder krijgt instructies op zijn of haar eigen niveau, maar de deelnemers zingen ook samen.
