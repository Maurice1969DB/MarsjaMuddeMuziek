---
title: Studiedag Hildegard von Bingen
date: 2025-09-21
---
### Maandelijkse Studiedag Hildegard von Bingen: 
Samen met andere vrouwen zingen van composities van Hildegard von Bingen.

<img src="../images/KerkjeEngelen.jpeg" style="width: 13rem; float: right; margin:1rem">

#### Doelgroep:
Liefhebbers van ieder niveau, alleen vrouwen (sorry heren)
#### Aantal deelnemers:
Minimaal 2 (dan werken we korter), maximaal 15, uiterlijk de woensdag tevoren aanmelden via [Marsja](mailto:info@marsjamudde.nl) 
#### Datum:
Elke maand werken we een zondagmiddag van circa 13:30 tot uiterlijk 16:30 uur, met een korte pauze.
#### Kosten: 
We delen de kosten met een minimum van 15 en een maximum van 50 Euro per persoon. U krijgt een digitaal betaalverzoek of een factuur achteraf.
#### Omschrijving:
Hildegard von Bingen (1098-1179) was een abdis met vele kwaliteiten, waarvan componeren er een was. Haar muziek wordt gekenmerkt door een grotere vrijheid en omvang in de melodieën dan het gregoriaans van haar tijd. Ook de teksten van haar liederen vertonen een enorme rijkdom in beelden en betekenislagen. Die combinatie maakt haar oevre zo fascinerend dat er een maandelijkse studiedag aan wordt gewijd. 

De manier van werken is volgens de mondelinge overlevering, zoals in Hildegard's tijd ook gebruikelijk was. Marsja spreekt en zingt voor, de deelneemsters doen het na, enzovoort. Als hulpmiddelen worden de uitgeschreven tekst en vertaling gebruikt, die we van tevoren goed bestuderen. Daarnaast wordt gebruik gemaakt van handgebaren die worden herleid uit de oorspronkelijke notatie van deze muziek, die is overgeleverd in handschriften uit haar tijd. Indien nodig worden kopieën uit de handschriften en een eenvoudige transcriptie zonder ritme verstrekt. Ook kunnen geluidsopnames worden gebruikt om het studeren te vergemakkelijken.

Op dit moment is studie het doel. In een later stadium zou uitvoering ook een doel kunnen worden, afhankelijk van de mogelijkheden en behoefte van de deelneemsters.