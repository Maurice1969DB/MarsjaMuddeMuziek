---
author: "Marsja Mudde"
title: Zangles Praktijk
description: "Zangles Den Bosch - zanglessen en zangdocent in 's-Hertogenbosch. Individuele lessen en groepen, focus op oude muziek en vocale techniek."
---
### Zanglessen voor individuele leerlingen en groepen
Al sinds jaren geef ik met plezier zanglessen (techniek en interpretatie) aan individuele leerlingen en aan groepen. De inhoud van de lessen wordt afgestemd op de vraag van de leerling. De een komt met vooral technische vragen, de ander met vragen rond uitspraak of tempi, een derde vraagt zich af hoe je in een ensemble met elkaar moet samenzingen. Soms is er ook geen vraag, alleen de behoefte aan lekker samen zingen. Er is heel veel mogelijke leerstof, en iedere vraag is het waard om te stellen. Dus kom eens langs voor een introductieles, dan bekijken we samen hoe we jouw lestraject vorm gaan geven richting antwoorden en een nieuwe ervaring!
 
#### De tekst dicteert stem en lichaam wat te doen
Uitgangspunt in mijn lessen is altijd het gegeven dat de tekst bepaalt wat je stem en de rest van je lichaam moeten doen tijdens het zingen. Bovenop deze basistechniek komen nog stijlspecifieke technieken. De verschillen tussen 12e eeuws gregoriaans uit de lage landen met een 16e eeuws madrigaal van de hand van de Italiaanse prins Carlo Gesualdo zijn groot. Behalve de afstand in tijd en in de geografische ruimte spelen ook de sociale inbedding en functie van het stuk een rol. Bovendien is de muzikale vorm totaal anders (eenstemmig versus meerstemmig, vrij proza versus strofische poëzie), net als de tekstuele en symbolische inhoud. Tenslotte beïnvloeden taal, taalgebied en tongval de benodigde technieken, zelfs wanneer beide stukken in het Latijn zouden zijn. Al deze dingen lijken zo voor de hand liggend, maar niet iedereen denkt er nog aan wanneer hij of zij eenmaal aan het zingen is.

#### Enkele leerlingen over hun ervaringen:
##### Mirjam:
"Enthousiast geworden na een cursus Hildegard von Bingen bij Marsja ben ik bij haar op les gegaan. Ik heb intussen aan aantal lessen bij haar gevolgd, met veel plezier. Na jarenlang les te hebben gehad van een man ben ik nu blij met de input van een vrouw. Marsja bouwt de lessen zorgvuldig op, in een vriendelijke en ontspannen sfeer. Vooral op het gebied van klinkervorming en resonans leer ik veel van haar."

##### Henk:
"Ik heb nu ongeveer 2 jaar les van Marsja. Hoe gaat zo'n les er nu aan toe?
Na een kopje thee beginnen we met rek en strek oefeningen. Goed om weer bij jezelf te komen, de ademhaling op de juiste plaats te krijgen, goed op de grond te staan, ontspannen te zijn en een goede houding te hebben.
Dan beginnen we met de zangtechniek. Mijn aandachtsgebied ligt momenteel om in het hoge register ontspannen te kunnen zingen. Marsja neemt hiervoor ruim de tijd en zij kan heel goed verwoorden wat er allemaal met de stem gebeurt. Belangrijker nog vind ik dat Marsja in staat is mij te laten voelen en te ervaren dat ik meer met mijn stem kan dan dat ik denk.
Tegen het einde van de les wordt de zojuist behandelde techniek in een repertoirestuk toegepast."

#### Voor wie?
- individueel of in een groep(je)
- volwassenen, kinderen, ouderen
- beginners, ervaren zangers, studenten, professionals
- ook mensen met lichamelijke of geestelijke klachten zijn van harte welkom

#### Waar?
- zanglessen vinden plaats bij mij aan huis of op verzoek ergens anders of online (tegen meerprijs)
- cursussen en workshops vinden zo mogelijk plaats op een locatie met een mooie akoestiek

#### Wanneer?
- zanglessen alleen op afspraak
- cursussen en workshops worden aangekondigd via de Nieuwsbrief en in de Agenda

#### Wat kost het?
- zangles individueel 1 uur: 67,50 Euro (2025), inclusief thee en BTW, exclusief reiskosten en bladmuziek.
- de overige lesprijzen zijn hiervan afgeleid, en vindt u onder Prijzen en voorwaarden. Bij afspreken van 5 of meer lessen vooruit (lespakket) krijgt u een aantrekkelijke korting.
- introductieles 1 1/4 uur: 80 Euro (2025). Indien u aansluitend een lespakket afsluit, ontvangt u het bedrag van de introductieles geheel of gedeeltelijk terug.
- de prijzen van cursussen en workshops zijn variabel en worden vermeld bij de aankondigingen hiervan of in de offerte.
- voor de overige voorwaarden, zie Prijzen en voorwaarden.

#### Hoe maak ik een afspraak?
- maak een afspraak telefonisch, via WhatsApp of Signal, of per mail.